Blackjack to popularna kasynowa gra karciana, w której celem gracza jest pokonanie
krupiera poprzez uzyskanie sumy 21 punktów w kartach, nie przekraczając jednak 21.
Punktacja kart jest następująca:
●	Karty od dwójki do dziesiątki mają wartość równą numerowi karty.
●	Walet, Dama i Król mają wartość równą 10 punktów.
●	As ma wartość równą 1 lub 11, w zależności co jest lepsze dla gracza.

Na początku gry gracz i krupier dostają po dwie karty.
Obydwie karty gracza są odkryte, natomiast tylko jedna karta krupiera jest pokazana
graczowi. Gracz teraz może podjąć decyzje o swoim następnym ruchu.
Gracz ma następujące możliwości:
●	Dobrać kartę (hit).
●	Nie dobierać kart (stand).

Jeżeli gracz po dobraniu kart ma więcej niż 21 punktów, przegrywa zakład i krupier
zabiera jego żetony. Jeżeli natomiast gracz ma 21 punktów lub mniej, krupier odkrywa
swoją zakrytą kartę i w zależności od liczby jego punktów może dobrać więcej kart.
Krupier musi grać według następujących przepisów: wziąć kartę, jeżeli ma 16 punktów
lub mniej i nie brać więcej kart, gdy ma 17 punktów lub więcej (niezależnie,
ile punktów ma gracz). Wygrywa ten, który ma sumę punktów bliższą lub równą 21.